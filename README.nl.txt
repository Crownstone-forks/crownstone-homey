Crownstones kunnen stopcontacten en lichtpunten een stukje slimmer maken. De kleine modules worden geplaatst in een inbouwdoos of achter een plafondlamp bij het plafond.

Crownstones maken het mogelijk om apparaten of verlichting aan- of uit te zetten afhankelijk van de aanwezigheid van een telefoon. Indien vanuit een telefoon vier of meer Crownstones zichtbaar zijn is het ook mogelijk te bepalen in welke kamer men zich bevindt.

Met positiebepaling binnenshuis is het mogelijk om verlichting aan te zetten op het moment dat het donker wordt EN men zich in de desbetreffende ruimte bevindt.

Flows kunnen worden gebruikt om ook andere apparatuur aan te sturen vanuit de information over de aanwezigheid van mensen.

De fysieke ruimte voor Crownstones in bijvoorbeeld een inbouwdoos of achter een plafondlamp moet toereikend zijn. Voor positiebepaling moeten er voldoende Crownstones aanwezig zijn (minstens vier). De positiebepaling maakt gebruik van Bluetooth LE op een telefoon (wordt er geen telefoon gedragen of wordt Bluetooth uitgezet dan is er geen positiebepaling).

Het is mogelijk om een Crownstone tegelijkertijd met een fysieke wandschakelaar te gebruiken. Zie Crownstone support voor hoe dit moet worden aangesloten.
